---
name: Worstenbroodjes
---

Voor 30 stuks

## Ingredienten

- 1 kg varkensgehakt
- 3 beschuiten
- 1 ei per kilo gehakt en 1 ei om de worstenbroodjes te bestrijken
- 2 pakken Koopmans witbrood
- 600 ml halfvolle melk
- 90 gram margarine (Blue Band)
- gehaktkruiden, zout, suiker, nootmuskaat en peper
- bloem

## Deeg

- 90 gram boter laten smelten in 600 ml halfvolle melk.
- Twee theelepels suiker toevoegen aan de broodmix.
- De handwarme melk met de gesmolten boter mengen met de broodmix en twee theelepels zout toevoegen.
- Het deeg kneden tot een soepel deeg.
- Deeg afdekken en ongeveer 10-15 minuten laten rijzen. Hangt een beetje van de temperatuur af. Het is goed als je er met je vinger induwt en er blijft een deukje achter.
- Kneed het deeg nogmaals goed door en verdeel het in 30 bolletjes. Dit is wel een beetje de max met deze hoeveelheid deeg. Je broodjes worden vrij klein. Als je wat grotere broodjes wilt, kun je er ook 25 maken.
- Bolletjes afdekken met een theedoek en 20 minuten laten rijzen. De bolletjes zijn goed als je er induwt en het deeg veert een beetje terug.

## Worstjes

Gehaktkruiden mengen met 3 fijngemaakte beschuiten en 1 ei. Gehakt verder kruiden met peper, zout en een beetje nootmuskaat. Hiervan 30 worstjes maken (let op de hoeveelheid deegbolletjes je hebt gemaakt...). Koop wat lekker gehakt. Bijvoorbeeld van [https://www.buitengewonevarkens.nl](https://www.buitengewonevarkens.nl).

## Oven

Als de worstenbroodjes zijn gevouwen (te lastig om hier uit te leggen, sorry) moeten ze afgestreken worden met ijgeel. Voor de eerste keer afbakken, moet de oven op "hete lucht" op 180 graden totdat ze mooi bruin zijn.

## Opwarmen voor het eten

In in een voorverwarmede oven 25 minuten op 150 graden.
