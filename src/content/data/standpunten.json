[
  "Er komt een verbod op reclame in de openbare ruimte, met name logo's op gebouwen. Niemand heeft er wat aan, behalve het desbetreffende bedrijf maar de samenleving en omgeving worden er lelijk van. En zeker in deze tijden van Google Maps is het echt niet nodig om je bedrijfje te vinden.",
  "Er moeten komende jaren 54.000 transformatorhuisjes gemaakt worden. Fabrikanten worden verplicht deze mooi te maken zodat ze goed in de ruimte passen waar ze worden geplaatst.",
  "Fatbikes worden verboden. Ze zijn lelijk en trouwens ook gevaarlijk.",
  "Er komt een standaard voor schoenmaten waar fabrikanten zich aan moeten houden, zodat een maat 46 altijd een maat 46 is. Er komt een stimuleringsregeling voor de industrie om te komen tot een maatvoering die gelijk staat aan het metrisch systeem, zodat als je voet 30cm is, je maat 30 is.",
  "Bedrijfsgebouwen worden verplicht deze vol te leggen met zonnepanelen en de opgewekte stroom wordt eerlijk verdeeld onder de samenleving. Krijgen we als samenleving tenminste compensatie voor al die oerlelijke bedrijventerreinen.",
  "Iedereen wordt verplicht om headings te gebruiken in documenten. Er komt een passende straf als mensen toch kopjes maken door ze handmatig vet te maken.",
  "We stoppen met die wintertijd/zomertijd onzin ieder jaar. Het maakt niet uit wat het wordt als dat verschuiven van de tijd maar stopt.",
  "Er komt een verbod op cruiseschepen binnen Nederland, inclusief de territoriale wateren. We willen ze hier niet. Ze stinken, enorm lelijk, slecht voor de lucht en voegen in de praktijk ook niks toe aan onze economie."
]
